## Benvenuti ad AIRI OpenLab

 AIRI OpenLab è un'iniziativa per preparare un'antologia di analisi sperimentali disponibili gratuitamente online, eseguite con software open source e utilizzanti dati pubblici.

Lo scopo dell'iniziativa è puramente didattico: le analisi sperimentali dovranno essere degli studi "classici" ben documentati dalla letteratura scientifica.

Per ogni analisi sarà compilata una scheda informativa sulla teoria scientifica sottostante all'analisi, sul tipo di software e sugli strumenti matematici e statistici utilizzati.
Tutta la documentazione sarà in italiano.

Il target iniziale sarà lo studente prossimo all'inizio del progetto di laurea. Raramente nell'accademia italiana l'apprendimento degli strumenti tecnici di ricerca è supervisionato adeguatamente; questa iniziativa vuole essere un aiuto allo studente.

I volontari dovranno preparare (individualmente o in gruppo) le analisi e le schede tecniche; l'iniziativa è aperta a tutti i campi di ricerca, materie umanistiche e scientifiche.

## Come posso partecipare?

Se siete interessati, innanzitutto scrivete a [openlab@airicerca.org](mailto:openlab@airicerca.org). Nella vostra prima corrispondenza per favore rispondete a queste domande:

1. Hai esperienza con l'uso di Linux?
1. Hai mai usato virtual machines e software containers (ad esempio [Docker](https://www.docker.com))?
1. Hai mai usato [ambienti integrati di sviluppo](https://it.wikipedia.org/wiki/Integrated_development_environment)? Se sì, quali?
1. Hai mai usato [Git](https://git-scm.com/) o altri sistemi per il controllo delle versioni (svn, cvs, ecc.)?
1. Che tipo di analisi vorresti implementare? Campo scientifico, livello di difficoltà, presenza di dati pubblici, ecc.
1. Di che software hai bisogno per l'analisi? 

Per partecipare al progetto, avrai inoltre bisogno di un creare &mdash; gratuitamente &mdash; un utente su [GitHub](https://github.com).
